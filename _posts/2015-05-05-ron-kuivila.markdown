---
layout: post
title:  "RON KUIVILA"
date:   2013-03-13 15:18:54
description: Incontro estemporaneo con il compositore RON KUIVILA.
categories:
- lecture
permalink: ron-kuivila
---

**Conservatorio Santa Cecilia, Roma**   
**Venerdì 13 marzo 2015, ore 10:30**

### BIG DADA: DISTANCING AND THE TECHNICS OF DISSOCIATION

**Incontro estemporaneo con RON KUIVILA   
University Professor of Music Wesleyan University**



> Il seminario sovrappone lavori sperimentali  musicali  e  artistici  con
pratiche  analoghe  riscontrate  nei  social   media   per   considerare
somiglianze e differenze in qualità di forme di "cultura partecipata".
> 
> Definisco "sperimentali" quei lavori  di  musica,  teatro  o  danza  che
cercano di diventare luoghi di impegno affettivo svuotato di significato
interno. Questa tattica può essere  intesa  come  la  combinazione  del
"théatre de la cruauté" di Artaud con il verfremdungseffekt di Brecht,
al fine di contrastare l'autoritarismo latente in Artaud con  l'evidente
specificità ideologica di Brecht.
> 
> Inoltre, il distanziamento sperimentale ha sostanzialmente abbassato le
barriere di una partecipazione creativa, dando la possibilità ad artisti e
compositori di sviluppare un caleidoscopio di ontologie differenti per i
propri lavori. Alcuni elementi di questo caleidoscopio si ritrovano nei
vernacoli delle performance ritrovate nei social media.
>
> Rintraccerò questo rapporto attraverso  le  modifiche  relazionali  nei
confronti degli urli ritrovati nella scrittura di  Antonin  Artaud,  nei
lavori sonori di Dick Higgins, Gregory Whitehead, Leroy  Stevens,  e  in
numerosi video istruttivi rintracciabili su  YouTube;  letti  nelle
opere d'arte di Robert Rauschenberg,  Ben  Vautier,  Yoko  Ono  ed  Emma
Sulkowicz; della carta, nei lavori di  Ben  Patterson,  Takeisha  Kosugi,
R. Murray Schafer; ed infine nelle pratiche di sussurro e laringizzazione
("vocal fry") della comunità ASMR e di parlato aspirato  nell'Automatic
Writing di Robert Ashley.
>
> *Ron Kuivila*


Ron KUIVILA (nato il 19 dicembre del 1955)  compone  musica  e  progetta
installazioni sonore che gravitano attorno a  strumenti  elettronici  da
egli stesso progettati e realizzati o modificati in casa.  È  stato  un
pioniere nell'uso degli ultrasuoni (*In Appreciation*) e del campionamento
digitale  (*Alphabet*)  nell'esecuzione  dal  vivo.  Altri  lavori   hanno
esplorato algoritmi compositivi (*Loose Canons*), sintesi della voce  (*The
Linear  Predictive  Zoo*)  e   fenomeni   correlati   all'alta   tensione
(*Pythagorean Puppet Theatre*). Di recente i suoi  brani  hanno  preso  in
considerazione alcune versioni riconfigurate di mondi sonori  "perduti".
Per esempio, *State Variable* richiama l'elettronica  analogica  dal  vivo
mentre *Touch Tone TV's and Time* invoca i  segnali  telefonici  di  linea
libera, di linea occupata e di chiamata di tutto  il  mondo.  Molti  dei
lavori di Kuivila assumono la forma di installazioni sonore coinvolgendo
la fisicità del suono o la relazione del  suono  con  luoghi  e  storie
particolari. Per esempio *Radial Arcs*, installazione sonora commissionata
da  **Ars  Electronica**,  coinvolge  la   coordinazione   di   96   pistole
scacciacani, mentre *Visitations* si è concentrato sulla  pre-storia  del
**Massachussetts Museum of Contemporary  Art**  attraverso  le  memorie  dei
lavoratori di Sprague Electric e i suoni delle  fabbriche  di
elettronica adiacenti. Ron Kuivila è stato borsista del **DAAD Artist in  Berlin**  e
artista residente del **Center for Contemporary Music**, Mills  College,  lo
**Institute for Studies in the  Arts**  alla  Arizona  State  University,  al
**California Institute of the Arts**, al  **Banff  Centre  for  the  Arts**,  al
**Centro Tempo Reale** e allo **Stitching STEIM**.

Kuivila è stato eseguito e ha creato installazioni negli  Stati  Uniti,
in Canada e in Europa. Attualmente è **University Professor alla Wesleyan
University** dove dirige anche del dipartimento di Musica.

*Il seminario si svolgerà IN LINGUA INGLESE*

